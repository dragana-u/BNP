Имате задача да моделирате систем за посета на музеи.

За секој музеј се чуваат информации за името, шифра, краток опис, работно време, град во кој се наоѓа, и тип (дали е музеј на отворено или музеј на затворено). Во секој музеј има повеќе изложби. За изложбите се чуваат информации за името, опис, на кој спрат и во која просторија се наоѓаат, како и датуми во кои е активна изложбата (од и до).

Дел од изложбите може да бидат изложби на уметнички дела или изложби на технолошки достигнувања. За изложбите на технолошки достигнувања се чуваат имињата на објектите кои се изложени. За изложбите на уметнички дела се чуваат информации за уметничките дела кои се изложени (за секое уметничко дело се знае неговата шифра, име, уметникот кој го изработил и во која година е изработено). Едно уметничко дело може да биде изложено на повеќе од една изложба. За секое уметничко дело се знае од кој датум и до кој датум било изложено на одредена изложба на уметнички дела.

Да се нацрта ЕР дијаграмот за системот за посета на музеи.